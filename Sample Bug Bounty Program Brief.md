## Вступ

E-corp дуже серйозно ставиться до безпеки своїх систем та приватності клієнтів, але ми усвідомлюємо, що наші зусилля з захисту ввірених нам секретів потребують зовнішньої незалежної перевірки. З цією метою E-corp регулярно замовляє повномасштабні тести на проникнення (Penetration Tests) у найдосвідченіших та найбільш кваліфікованих постачальників таких послуг. Але разом з тим, ми розуміємо, що періодичного незалежного тестування недостатньо для повної впевненості в найвищому можливому рівні захисту.

Саме тому, E-corp прийняла рішення щодо поліпшення рівня захищеності системи шляхом надання дозволу на дослідження вразливостей її систем усіма бажаючими, за умови додержання учасниками правил відповідального розкриття інформації про вразливості (Responsible Disclosure).

З цією метою E-corp розробив та опублікував цю Програму повідомлення про вразливості, кожен учасник якої може взяти участь у процесі підвищення рівня безпеки систем, що мають велике суспільне та економічне значення.

E-corp залишає за собою право змінювати умови цієї Програми. Будь ласка, слідкуйте за оновленнями.

## Винагорода

Ця Програма використовує стандартні положення BugCrowd Vulnerability Rating Taxonomy (https://bugcrowd.com/vulnerability-rating-taxonomy) для визначення рівня ризику знайдених вразливостей.

Учасники Програми можуть розраховувати на матеріальну винагороду за перевірені вразливості, знайдені в системах в Області дії. Форма винагороди: грошова премія та внесення імені або псевдоніму учасника у Зал слави Програми на офіційному веб-сайті системи: https://bounty.e-corp.com.ua

### Розмір винагороди:

| Priority (VRT) | Bounty, USD |
| --- | --- |
| P1 | 500-1000 |
| P2 | 250-500 |
| P3 | 150-250 |
| P4 | 50-150 |
| P5 | Не винагороджується |

У випадках знайдення вразливості критичного рівня ризику, E-corp залишає за собою право збільшити розмір виплати відповідно до важливості знахідки. Також, E-corp робить деякі виключення з вразливостей, які можуть претендувати на винагороду. Докладніше дивіться розділ Пріоритети.

## Пріоритети

E-corp найбільше зацікавлена в отриманні звітів щодо таких вразливостей:
- Remote Code Execution
- SQL Injection
- Cross-Site Scripting
- Cross-Site Request Forgery
- Authentication Bypass
- Privilege Escalation

E-corp навмисно виключає такі вразливості з Програми:
- Accessible non-sensitive files and directories
- Descriptive non-sensitive error messages 
- Potential for social engineering and phishing attacks
- Potential for dictionary or brute force password attacks
- Potential for Denial of Service attacks
- Email/username enumeration
- Self XSS
- Text injection
- Email spoofing
- Fingerprinting of public services
- Clickjacking and issues only exploitable through clickjacking
- Low-impact CSRF, such as logout or publicly available forms
- Lack of Secure and HTTPOnly cookie flags
- Lack of HTTP security headers
- HTTPS mixed content
- Low risk SSL/TLS issues
- Out-of-date software versions

Всі перелічені вразливості-виключення може бути винагороджено в разі їх присутності в критичних системах або демонстрації дослідником високого рівня відповідного ризику.

## Область дії та виключення

Дозвіл щодо здійснення дослідження вразливостей поширюється на такі домени, що знаходяться у розпорядженні E-corp:

```
*.e-corp.com.ua
```

Дозвіл не поширюється на такі домени, які E-corp орендує у відповідних постачальників послуг:

```
support.e-corp.com.ua
crm.e-corp.com.ua
marketing.e-corp.com.ua
mail.e-corp.com.ua
autodiscover.e-corp.com.ua
```

У разі виникнення запитань щодо належності системи E-corp до області дії Програми, будь ласка, зверніться до нас по роз’яснення.

## Доступ до систем

Доступ до систем, які дозволяють публічну реєстрацію користувачів, здійснюється із спеціальними обліковими записами, сформованими за схемою:

```
username+hacker@e-corp.com.ua
```

## Форма звіту

1.	Назва вразливості.
1.	Класифікація вразливості згідно з VRT.
1.	Суб’єктивна оцінка рівня ризику вразливості.
1.	Пояснення щодо рівня ризику (необов'язково).
1.	Демонстрація вразливості.
- Опис кроків з відтворення вразливості.
- HTTP-сесії, що демонструють вразливість.
- Знімки екрану, що демонструють вразливість.
- Відео-демонстрація відтворення вразливості (необов'язково).

## Контакти

```
https://security.e-corp.com.ua 
security@e-corp.com.ua
bounty@e-corp.com.ua  
```

## Умови та обмеження

Програма встановлює такі умови:
- Винагороду отримує перший дослідник, який повідомив про вразливість.
- Вразливість повинна існувати в актуальній версії системи.
- Дослідник повинен надати фактичні докази існування вразливості (Proof of Concept) у формі текстового опису кроків відтворення вразливості, порцій мережевого трафіку або HTTP сесій, знімків екрану та/або відео демонстрації.
- Дослідник повинен повідомити про вразливість власнику системи та додержатися умов відповідального розкриття інформації: публічне розкриття інформації про вразливість дозволяється лише після її виправлення та повинно бути узгоджене з власником.
- Дослідник повинен надати додаткові відомості про вразливість, які можуть знадобитися власнику системи для її виправлення. Також, дослідник повинен здійснити перевірку виправлення вразливості в разі отримання такого звернення від власника системи.
- Дослідник  повинен додержуватися норм етичної поведінки: використовувати лише тестові облікові записи, що належать досліднику, а також утримуватися від отримання доступу до чутливих даних та облікових записів інших користувачів.

Дослідникам забороняється здійснювати атаки відмови в обслуговуванні (DoS/DDoS) на системи в Області дії, а також використовувати системи автоматичного тестування, які генерують масивні об’єми мережевого трафіку та можуть вплинути на працездатність систем.

Працівники та підрядники E-corp, та інші особи, які могли брати участь в розробці та підтримці систем в Області дії, не мають права брати участь в цій Програмі.